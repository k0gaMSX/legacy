	
	File:	 DEMO.DOC
	Betreft: QUINTUS 1.0 DEMOVERSIE

	Deze tekst hoort bij de vrij te verspreiden (public domain) 
	demoversie van Quintus. Deze versie bestaat uit de bestanden:

	DEMOQNTS.COM
	DEMOQNT1.OVL en
	DEMOQNT2.OVL

	plus dit tekstbestand.

	Quintus is een produkt van het MSX Software Team. Het is niet 
	toegestaan de originele versie van Quintus (herkenbaar aan het 
	versienummer tijdens opstarten: momenteel 1.02 in plaats van 
	1.0D voor de demo) te verspreiden. Deze demoversie mag alleen 
	integraal, dus de vier bovenstaande bestanden tegelijk, zonder 
	wijzigingen, worden gekopi‰erd.

	In verband met het beknopte karakter van onderstaande tekst, is 
	het raadzaam de genoemde stappen met het programma bij de hand 
	uit te voeren, zodat het resultaat direct zichtbaar wordt.

	Marco Soijer, januari 1993


	* Verschillen met de originele Quintus

	De demoversie wijkt af van het originele programma in het 
	ontbreken van de mogelijkheden om gegevens op disk op te slaan, 
	tekeningen in hoge resolutie/interlacing te tonen, tekeningen 
	uit te printen en een DOS-shell op te starten. Bovendien is het 
	niet mogelijk van de kleuren nul tot en met drie de instellingen 
	te wijzigen en is de demoversie langzamer dan het origineel.


	* Starten

	Om het programma te starten is minimaal 128 kB geheugen 
	noodzakelijk, waarvan 16 kB vrij moet zijn. Niet alle 
	mogelijkheden van Quintus zijn dan echter beschikbaar; aan te 
	raden is ca. 300 kB vrij geheugen. MemMan 2.3 of hoger, een 
	muis en MSXDOS 2.20 zijn vereist. Quintus ondersteunt de 
	printerbuffer 'MJV PrintBuf'.


	* Algemeen

	Quintus is menugestuurd. Gebruik de linker muistoets om symbolen 
	of punten aan te klikken. De rechter muisknop dient om iets af 
	te breken of een vorig menu terug te halen. Met de cursortoetsen 
	op het toetsenbord kan de cursor nauwkeurig bestuurd worden; via 
	de shift- (tijdelijk) en capslocktoets (langdurig) kunnen de 
	co”rdinaten van de huidige positie tijdens het tekenen onder in 
	beeld afgebeeld worden. De hulplijnen verdwijnen dan echter. 
	Tijdens het invoeren van rechthoeken kan door tevens de ctrl- 
	toets in te drukken het formaat getoond worden. Om te kunnen 
	tekenen moeten de menu's van het scherm verwijderd zijn. Dit kan 
	door in het hoofdmenu op de rechter muisknop te drukken; zo is 
	het hoofdmenu ook weer op te roepen.

	De kleur waarmee getekend wordt is te kiezen door deze in het 
	hoofdmenu aan te klikken. In principe is de kleur onder '1' de 
	actieve kleur; '2' verwijst meestal naar een rand, zoals bij het 
	tekenen van rechthoeken of het inkleuren van eerder getekende 
	contouren.

	De tekenfunkties zijn te kiezen door in het hoofdmenu het 
	potlood rechtsboven aan te klikken. De symbolen in het submenu 
	geven de werking van de funktie aan. Merk op dat het kraantje 
	voor een funktie staat die een gebied laat `vollopen', het 
	inkleuren van contouren. Het is daarbij noodzakelijk dat de 
	kleur onder '2' in het hoofdmenu gelijk is aan de kleur van de 
	(gesloten!) rand.

	Om tekst in de tekening op te nemen kan een karakterset gekozen 
	worden in het submenu 'Fonts'. Verwijder vervolgens het 
	hoofdmenu en klik een punt ergens op het scherm aan. Er 
	verschijnt een vierkant cursortje waarmee de tekst ingevoerd kan 
	worden. Druk op de rechter muisknop of return om de regel te 
	be‰indigen; met de linker muisknop kan direct een nieuwe plaats 
	voor de tekst aangeklikt worden.

	De kleurbewerkingsfunkties ( onder '+ > +' in het hoofdmenu) 
	laten van een aangeklikt gebied een aantal kleuren veranderen. 
	De funktie linksboven verandert alle tweede kleuren in de eerste 
	kleur (zoals gekozen in het hoofdmenu onder '1' en '2'); de 
	optie direct rechts daarvan met de toevoeging '<-> Ex' wisselt 
	de eerste en tweede kleuren om. De overige drie funkties voeren 
	respectievelijk een logische 'xor'-, 'and'- of 'or'-bewerking 
	uit met de eerste kleur.

	De patroonbewerkingen, verbonden met het kopieerapparaat-symbool 
	in het hoofdmenu, bestaan uit de volgende funkties:
	- kopi‰ren; maakt een gewone kopie. Klik een rechthoek aan en 
	  vervolgens de plaats waar de kopie moet komen.
	- overlay; legt een tekening over een andere heen. Kopieer net 
	  zoals hierboven een rechthoekig gebied; overal waar het 
	  origineel echter een zwarte achtergrond (kleur 0) heeft, 
	  blijft de oude tekening behouden.
	- schalen; vergroot of verkleint een tekening. Klik een 
	  rechthoek met het origineel aan en vervolgens ‚‚n waar het 
	  resultaat moet worden ingepast.
	- horizontaal spiegelen; draait links en rechts om van het 
	  aangeklikte gebied.
	- verticaal spiegelen; draait onder en boven om.
	- rechtsom roteren; draait een vierkant gebied een kwart slag.
	- linksom roteren; idem.
	- afschuiven; vervormt een rechthoek tot parallellogram. Klik 
	  een rechthoek aan en vervolgens een lijn die de nieuwe 
	  richting van de verticale zijde vastlegt.
	- idem; nu moet echter de nieuwe richting van de horizontale 
	  zijde aangegeven worden.


	* Kleurinstellingen

	Via de tube in het hoofdmenu is het kleurmenu op te roepen. 
	Hierin kan van de twaalf hoogste kleuren de RGB instelling 
	veranderd worden. Een in het palet aangeklikte kleur verschijnt 
	onder 'A' met in de regelaars de huidige instelling. Deze kunnen 
	door een druk op de linker muisknop verzet worden.
	
	Onder 'B' en 'C' zijn respectievelijk de schermrand- (border) en 
	twee cursorkleuren in te stellen. Deze worden gelijk gemaakt aan 
	de in het palet aangeklikte kleur ('A'). De 'Plt' optie heeft in 
	de demoversie geen nuttig effect.
	
	Door het aanklikken van 'add' kan de huidige set 
	kleurinstellingen bewaard worden. Deze wordt bovenop een stapel 
	gezet waar in totaal 80 sets deel van kunnen uitmaken. Door het 
	aanklikken van 'sel' kunnen deze instellingen ‚‚n voor ‚‚n 
	actief gemaakt worden; hun nummer is af te lezen onder 'Set'. De 
	huidige set kan van de stapel verwijderd worden door 'remv' aan 
	te klikken. 'Clear' tenslotte maakt de hele stapel in ‚‚n 
	keer schoon.


	* Systeemmenu

	Via het 'Sys'-symbool in het hoofdmenu is het systeemmenu op te 
	roepen. Ten eerste is het via dit menu mogelijk het programma te 
	verlaten door 'Quit' aan te klikken en ter bevestiging nogmaals 
	op de linker muisknop te drukken. Met 'Undo' kan meestal de 
	laatste handeling of groep veranderingen aan de tekening 
	ongedaan gemaakt worden; 'Clr' maakt het scherm schoon.

	De optie 'Dec' schakelt tussen decimale en hexadecimale weergave 
	van co”rdinaten, terwijl de tekenhaak twee kruisdraden door de 
	cursor als hulp tijdens tekenacties in- en uitschakelt.

	'Stor' en 'Rest' slaat respectievelijk alle huidige instellingen 
	van Quintus in het programma op en herstelt deze weer.

	Via 'Edit' wordt het menu opgeroepen van waaruit de patronen van 
	de fonts naar eigen inzicht kunnen worden veranderd. Klik links 
	een karakterset aan en kies vervolgens een symbool in het window 
	rechts. Dit verschijnt vergroot; door punten in het patroon aan 
	te klikken kunnen deze aan- of uitgezet worden. Het vorige of 
	volgende symbool uit dezelfde karakterset is op te roepen door 
	op ‚‚n van de pijltjes links te klikken; via 'Clear' wordt het 
	hele huidige patroon gewist. De rechter muisknop brengt u terug 
	in het voorgaande menu. Hier kan nog via 'Name' een andere naam 
	voor de karakterset ingevoerd worden. Gewijzigde karaktersets 
	zijn op diskette op te slaan via 'Stor', terwijl 'Rest' deze 
	weer ophaalt, waardoor huidige veranderingen teniet worden 
	gedaan.

	Zoals gezegd zijn de printeropties in de demoversie niet 
	aanwezig.


	* Schermmenu

	Het beeldschermpje in het hoofdmenu roept het schermmenu op. 
	Indien er voldoende vrij geheugen is, kunt u hier via de linker 
	vier symbolen ‚‚n van de vier mogelijke tekeningen inschakelen. 
	Op deze wijze kunt u eenvoudig meerdere tekeningen 
	tegelijkertijd bewerken. Het nummer van het actieve scherm is te 
	vinden onder 'WP'; onder 'CP' staat de tekening waarvandaan 
	delen naar de huidige tekening gekopieerd kunnen worden. De 
	kopieerpagina (CP) is altijd de vorige werkpagina (WP). Het 
	kopieren vindt plaats via de symbolen rechts van de 'CP' 
	aanduiding; de werking is hetzelfde als van de gewone kopieer- 
	en overlay-funktie.

	Mits u alle vier tekeningen in gebruik hebt, kunt u deze 
	aangesloten denken tot een tekening met een dubbel aantal 
	beeldpunten, zowel horizontaal als verticaal. U kunt hiervan een 
	willekeurig deel bewerken door na aanklikken van de grote pijl- 
	symbolen die het vlakje onder 'Hi' verplaatsen, het 
	beeldschermpje daaronder aan te klikken. Het is in de demoversie 
	niet mogelijk de tekening met dubbele resolutie en interlacing 
	(het IL symbool) als geheel te bekijken.


	* Diskmenu

	Het inladen van tekeningen van diskette vindt plaats via het 
	diskmenu, verbonden met het diskette-symbool in het hoofdmenu.

	Door op het 'Read'-symbool met op de achtergrond een beeldscherm 
	te klikken, kan een bestandsnaam ingevoerd worden, die 
	vervolgens als tekening wordt geladen. De tekening is op een 
	willekeurige van de beschikbare schermen te plaatsen, door 
	vooraf de diskpage (DP) te kiezen via de symbolen rechts.

	Wanneer u op 'Dir' klikt, kunt u een pathnaam invoeren waarvan 
	vervolgens de directory wordt getoond. Om de huidige naam te 
	handhaven is een druk op de linker muistoets voldoende. Mocht 
	het aantal bestanden in de directory groter zijn dan het aantal 
	dat op het scherm past, kunt u een volgend scherm met namen 
	oproepen door 'More' aan te klikken. 'New' brengt u weer terug 
	naar het begin van de lijst.

	Bestanden uit een directory zijn eenvoudig als scherm in te 
	lezen door eerst op de gewenste bestandsnaam en vervolgens op 
	het 'Read'-scherm-symbool te klikken. De gekozen naam wordt nu 
	automatisch ingevuld, zodat na nogmaals klikken de tekening 
	gelezen wordt. Op soortgelijke wijze zijn ook animaties en 
	macro's, verderop in deze tekst besproken, in te lezen.

	De overige opties in het diskmenu zijn niet opgenomen in de 
	demoversie.


	* Inzoomen

	Na aanklikken van het vergrootglas in het hoofdmenu, kan met het 
	kader een gebied aangegeven worden waarop u wilt inzoomen. Er 
	verschijnt een groot window met aan de onderzijde enige 
	funkties. De kleuren zijn op dezelfde wijze te kiezen als in het 
	hoofdmenu. Het ruitjes-symbool plaatst een raster over de 
	vergroting in de eerste kleur; nogmaals klikken doet het raster 
	weer verdwijnen.

	Met de drie beschikbare tekenfunkties, lijnen, rechthoeken en 
	vlakken, kan op de normale wijze in de vergroting getekend 
	worden.

	Om de zoom-optie te verlaten, drukt u op de rechter muistoets. 
	De vergroting is over de tekening te verplaatsen door middel van 
	de grote pijl-symbolen. Door te klikken in het rechter window 
	met de tekening op ware grootte, krijgt u het hele scherm weer 
	te zien waarin u een nieuwe plaats voor de vergroting kunt 
	aangeven.


	* Animaties
	
	In Quintus zijn eenvoudige animaties af te spelen, bijvoorbeeld 
	om te kijken of ontworpen sprites goed op elkaar aansluiten. De 
	animatieoptie wordt opgeroepen door aanklikken van de 
	videocamera in het hoofdmenu.

	Om te beginnen moeten de afbeeldingen waaruit de animatie wordt 
	opgebouwd vastgelegd worden. Deze zullen van de animatiepage 
	(AP) gehaald worden; welk scherm hiervoor dienst doet is te 
	kiezen via de schermsymbolen links. Vervolgens klikt u het film- 
	symbool aan. De gekozen tekening verschijnt geheel en u kunt een 
	rechthoek aanklikken om de eerste van de gewenste afbeeldingen. 
	Vervolgens kunt u dit kader telkens naar het volgende plaatje 
	verplaatsen en dit aanklikken, tot alle afbeeldingen in de 
	juiste volgorde vastgelegd zijn. Dan drukt u op de rechter 
	muisknop.

	Hierna legt u de af te leggen route vast. Dit kan absoluut en 
	relatief. In het eerste geval klikt u na het 'Abs'-symbool een 
	aantal punten op de tekening aan, waar de animatie in de 
	achtereenvolgende stappen afgebeeld zal worden. In het andere 
	geval kiest u het 'Rel'-symbool en geeft u alleen het eerste 
	punt van de route aan. Vervolgens voert u telkens de 
	verplaatsing ten opzichte van het vorige punt in. In beide 
	gevallen sluit u de reeks af met de rechter muistoets.

	Bij het afspelen via 'Play' zal de animatie na de aangegeven 
	route afgelegd te hebben, bij een absolute baan dit direct op 
	volledig identieke wijze herhalen, terwijl bij een relatieve 
	verplaatsing de animatie op de aangegeven wijze verder gaat; 
	bijvoorbeeld doorloopt terwijl u maar twee passen hebt 
	ingevoerd.

	De snelheid van afspelen is te vinden onder 'Spd' en te verhogen 
	c.q. te verlagen via de pijltjes.


	* Macro's

	Het is mogelijk in Quintus zelf nieuwe tekenfunkties samen te 
	stellen om zich herhalende handelingen te vereenvoudigen. Deze 
	funkties heten tekenmacro's.

	Kies om een macro te programmeren ‚‚n van de rechter acht 
	tekenfunkties in het tekenmenu (potlood in het hoofdmenu). Dit 
	zijn in feite acht standaard tekenmacro's, waarvan u er ‚‚n moet 
	opofferen om de nieuwe op te slaan. Klik vervolgens in het 
	hoofdmenu op het macro-symbool, voorgesteld door drie pijltjes 
	met een boogje.

	In het menu dat verschijnt kan de macro geprogrammeerd worden. 
	Dit vindt plaats door het in de juiste volgorde aanklikken van 
	cursorbesturings-, kleurselectie- en tekenopdrachten.

	De tekenacties vinden zoals gebruikelijk plaats in de aangegeven 
	eerste en eventueel tweede kleur. Dit zijn normaal gesproken de 
	kleuren die de gebruiker te zijner tijd in het hoofdmenu 
	ingesteld zal hebben, de zogeheten globale kleuren. Alleen deze 
	drie zijn in het palet links aan te klikken, bij aanklikken van 
	een andere kleur klinkt een beep. Er kan echter ook (tijdelijk) 
	worden overgeschakeld op lokale kleuren. Deze worden bij 
	programmeren in de macro vastgelegd en hebben geen invloed op 
	noch worden be‹nvloed door de ingestelde globale kleuren. Dit 
	overschakelen vindt plaats door 'Loc' aan te klikken; nogmaals 
	'Loc' hersteld de globale kleuren weer. Lokaal zijn uiteraard 
	alle zestien kleuren beschikbaar.

	Programmeer het door de gebruiker laten aanklikken van een punt 
	dat de macro gaat gebruiken door middel van de muissymbolen met 
	een '1' en een '2' voor respectievelijk het eerste en tweede 
	punt. Denk eraan dat het eerste punt sowieso al bekend is; door 
	het aanklikken hiervan zal de macro later immers gestart worden! 
	Wanneer de macro echter groter wordt en een derde punt nodig 
	heeft, kan via '1' het eerste punt vervangen worden door een 
	nieuw. Bij het programmeren van muisinvoer dient u als voorbeeld 
	een punt in het grote window aan te klikken dat u later kunt 
	gebruiken voor het programmeren van de tekenacties. Deze punten 
	worden voorgesteld door twee kruisdraden. De ervaring leert de 
	voorbeeldpunten niet te dicht bij elkaar te kiezen. Via de 
	schakelaar links van de muis '2' kan de hulplijn die tijdens 
	uitvoering van de macro tussen de twee punten verschijnt, 
	omgeschakeld worden tussen een lijn en een rechthoek.

	Programmeer een tekenactie door de gewenste funktie rechts aan 
	te klikken en vervolgens het benodigde aantal punten (1 voor een 
	los punt, 2 voor een lijn etc.) in het grote window. De funktie 
	zal als voorbeeld uitgevoerd worden, terwijl van de punten hun 
	positie ten opzichte van de voorbeeldpunten, aangegeven door de 
	kruisdraden, opgeslagen wordt. Het is dus uitdrukkelijk niet 
	noodzakelijk precies op de voorbeeldpunten te klikken. Kiest u 
	bijvoorbeeld een punt twee posities rechts van de eerste 
	kruising van draden, zal later altijd het punt twee rechts van 
	het eerst aangeklikte punt gebruikt worden, waar dit ook is!

	Na afloop kan de macro opgeslagen worden door het menu te 
	verlaten met de rechter muisknop. Wordt eerst nog op 'ret' 
	geklikt, zal de macro bij uitvoering zichzelf blijven herhalen.

	Het symbool waardoor de macro in het tekenmenu wordt voorgesteld 
	is te wijzigen door in het macromenu op 'Icon' te klikken. De 
	werking van het verschijnende window en menu is gelijk aan die 
	van de normale zoom-optie. Het icoon is te wijzigen zonder dat 
	de macro zelf opnieuw geprogrammeerd hoeft te worden en 
	andersom.


	* Sprite's

	Van ontworpen sprites kan in het spritemenu (een transparant met 
	<-> voor een scherm als symbool in het hoofdmenu) bepaald worden 
	hoe ze te coderen zijn. De codering zelf is in de demoversie 
	niet op diskette op te slaan.

	Onder de cijfers '1' tot en met '3' kunt u de kleuren kiezen die 
	u wilt gaan coderen of aan de bestaande codering wilt toevoegen. 
	Na aanklikken van 'All' worden automatisch alle kleuren die in 
	de sprite voorkomen meegenomen.

	Door op 'New' te klikken kunt u op de tekening een gebied van 
	zestien beeldpunten in het vierkant aangeven dat u als sprite 
	wilt laten coderen. Het resultaat, mede afhankelijk van de 
	gekozen kleuren, verschijnt in het window rechts onder 'Res'. Om 
	nog andere kleuren toe te voegen aan dezelfde figuur, kunnen 
	deze gekozen worden en kan vervolgens 'Same' aangeklikt worden. 
	Dit heeft uiteraard geen zin als alle kleuren al opgenomen zijn, 
	bijvoorbeeld omdat 'All' ingeschakeld is. Het getal direct onder 
	'Res' is het aantal benodigde sprites voor het eronder staande 
	plaatje. Merk op dat dit gelijk is aan het maximale aantal 
	kleuren op ‚‚n lijn dat voorkomt en niet aan het aantal in 
	totaal gebruikte kleuren. Onder 'Tot' vindt u het totaal aantal 
	van alle tot nu toe gecodeerde sprites. Dit kan oplopen tot 64. 
	Alle sprites zijn te wissen via 'Clear'.


	* EINDE *
